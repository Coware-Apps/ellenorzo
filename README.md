Ez egy **nem hivatalos** ellenőrző alkalmazás, ami kompatibilis a magyarországi KRÉTA-rendszerrel. 

_Az alkalmazást nem az eKréta Informatikai Zrt. fejlesztette, ezért az esetleges problémákkal, kérdésekkel kapcsolatban ne az ő ügyfélszolgálatukat keresd!_

#### Miben különbözik ez az alkalmazás a hivatalostól?
Az elsődleges cél, hogy gyorsabb, megbízhatóbb, használhatóbb legyen. Jelenleg nem minden funkció támogatott.

#### Ötletem van, hova küldhetem?
Minden ötletet szívesen fogadunk a cowareapps@gmail.com címen. Sajnos az alkalmazás továbbfejlesztésének korlátokat szab, hogy hivatalos dokumentáció híján csak azokkal az adatokkal tudunk dolgozni, amivel a hivatalos alkalmazás is dolgozik.

#### Biztonságban vannak az adataim?
Az alkalmazás közvetlenül az e-napló szervereivel kommunikál titkosított kapcsolaton keresztül, semmilyen más szerverre küld semmilyen személyes adatot. Ennek ellenére kizárólag saját felelősségre használható, hiszen a személyes adatok kezelője az iskola, illetve a tanár.

### Felhasználási feltételek
Ezt az alkalmazást a készítők és a közreműködők "ahogy van" adják közre, és minden nyílt vagy burkolt garanciajogot visszautasítanak vele kapcsolatban, ideértve de nem kizárólagosan az eladhatóságra vagy az egy adott célra való alkalmazhatóságra vonatkozó garanciát. A készítők nem vonhatók felelősségre semmilyen, a szoftver használatából eredő esemény kapcsán, mely közvetlen, közvetett, véletlenszerű, különleges, példátlan vagy szükségszerű módon bekövetkező kárhoz vezet még akkor sem, ha a károsodás lehetősége előre látható volt.

A szoftver [nyílt forráskódú](https://github.com/Coware-Apps/naplo/), a [GPLv3](https://github.com/Coware-Apps/naplo/blob/master/LICENSE) licenc alatt terjesztjük.

### Felhasznált projektek
- A program az Ionic Framework használatával készült (MIT)
- A programban található grafikonok a [Highcharts](https://www.highcharts.com/) motor alapján működnek
- A KRÉTA API dokumentációt [boapps](https://github.com/boapps) készítette, [itt](https://github.com/boapps/e-kreta-api-docs) található
- A logót [Raedrim](https://github.com/Raerdrim) készítette, [iconsider](https://www.iconfinder.com/iconsider) ikonja alapján

### Adatkezelés
A program személyes adatokat nem gyűjt és nem továbbít a fejlesztők felé. Az adatkezelési tájékoztatót [ezen az oldalon](https://coware-apps.github.io/ellenorzo/privacy) olvashatod.

Mivel a személyes adatokat az eKRÉTA Informatikai Zrt. tárolja és kezeli, olvasd el az [ő tájékoztatójukat is](https://tudasbazis.ekreta.hu/pages/viewpage.action?pageId=4064926).